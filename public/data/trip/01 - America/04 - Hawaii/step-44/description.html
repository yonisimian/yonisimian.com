<p>אז עם מיכל והילדים ביליתי כבר כמה ימים, ורציתי לשם שינוי יום כיף עם ברק שעובד 7 ימים בשבוע כדי לפרנס את המשפחה… אז כמובן שהצטרפתי אליו ליום כיף בעבודה ^^</p><p>יצאנו מהבית ב-5 בבוקר, נסענו למחסן הציוד של ברק, העמסנו עגלה בציוד ובנעליים של Allways Barefoot (אהמפרסומתסמויה), הלכנו לשוק הפשפשים שבו ברק מעמיד את הדוכן, העמדנו את הדוכן, מיקמנו את הנעליים, ואז ברק מכר נעליים ואני הלכתי להסתובב בשוק כי מה אני מבין במכירת נעליים.</p><p>החוויה הייתה מאוד נחמדה, הרגשתי קצת כמו עובד זר כי… ובכן, כי עבדתי. והייתי זר. או ליתר דיוק בחור מוזר עם חולצת פיקאצ׳ו וכובע מסובב על הראש (שגם הוא מסובב אז ביחד זה מתאפס) שמקבל מברק פקודות בשפה שהמקומיים לא מבינים. היה כיף בקיצור. אפילו קיבלתי נעליים חדשות כאות הוקרה 😍🥾</p><p>בסרטון האחרון: יוני מחבל לברק בעסק.</p>