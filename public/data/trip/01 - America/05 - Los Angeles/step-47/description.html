<p>את הלילה העברתי לבד בחדר של ארבעה, ובבוקר הגיעה ג׳וזי, השותפה לחדר שלי ליומיים הקרובים… אז יצאנו לאכול ביחד צהריים. סמאש-בורגר ליתר דיוק; סגנון המבורגר אמריקאי טיפוסי.</p><p>המסעדה הייתה על הטיילת של חוף ונציה, ומחוצה לו היה נגן גיטרה שהנעים את זמננו (בסרטון הראשון). לאחר מכן המשכנו לטיילת ביחד על החוף, לנשנש מה שמצאנו פה ושם, ואז ג׳וזי הצטרפה לחבר׳ה אחרים ואני המשכתי לסקור את האזור בעצמי. אכלתי ארוחת ערב קלאסית במסעדה שהגישה את הקינוח הכי טוב שטעמתי מעודי… או לפחות ככה זה היה אמור להיות; בפועל זה היה כל כך מפוצץ סוכר שלא הצלחתי לסיים אותו אפילו 🫠 (לזכותם ייאמר שהקינוח טעים בדיוק כמו שהוא נראה).</p><p>בתמונה האחרונה: למי שלא מכיר, פרצה אתמול שריפה ביערות מאליבו, כ-20 ק״מ מהאזור שאני נמצא בו בלוס אנג׳לס. השריפה כל כך גדולה שניתן לראות אותה בבירור גם מכאן, והיא ממלאת את האוויר בפיח שגורם לאנשים להתסגר בתוך בתיהם.</p><p>ועכשיו חידה: כמה דמויות זיהיתם בתמונה השלישית מהסוף?</p><p>(אני זיהיתי 5 בטוחים, ואני חושב שאני מזהה עוד 3).</p>