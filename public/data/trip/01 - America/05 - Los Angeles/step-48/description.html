<p>מי אני? יוני.</p><p>ומי הלהקה האהובה עליי? רד הוט צ׳ילי פפרס.</p><p>ומאיפה הלהקה הזו הגיעה? לוס אנג׳לס.</p><p>אז כמובן שהייתי חייב להקדיש יום אחד מהטיול ליעדים שקשורים בלהקה. התחלתי בבית הספר Fairfax שבו הם למדו (ומאחוריו הסנאים שצילמתי בסרטון הראשון) ועליו הם שרו בחלק משיריהם.</p><p>משם המשכתי ליעד הבא שלי, הר סיני (תיכף אסביר), אך ממש במקרהההה בדרך עברתי בשדרת הכוכבים של הוליווד (נשבע שבמקרה) אז הייתי חייב להצטלם עם הכוכב של רד הוט.</p><p>אה, כן… הר סיני? זה השם של בית העלמין היהודי שבצפון לוס אנג׳לס. ולמה הלכתי לבית עלמין יהודי? כדי לבקר את הקבר של הלל סלובק, הגיטריסט הראשון של הלהקה, הבנאדם שייסד אותה והתחיל את אחת ההשפעות התרבותיות הכי כבדות שלי, ו… הבנאדם הזה מת צעיר בגיל 26 ממנת יתר של סמים :(</p><p>אכתוב עוד קצת על כך בצעד הבא שלי בפולארסטפס.</p><p>בתמונה השלישית מהסוף: חשבון חשמל שיעלה לאבא שלי קצת את לחץ הדם.</p><p>בתמונה השנייה מהסוף: לא ידעתי שיש דברים כאלו באמריקה 😮</p><p>בתמונה האחרונה: ככה אני רואה דרך המשקפיים שלי שקניתי בדיוק לפני חודשיים. המחיר שלהן היה נמוך יותר מכל דבר אחר שראיתי… ומסתבר שהאיכות בהתאם 😓 (וכן, זה אחרי שניקיתי אותן היטב עם נוזל ייעודי).</p><p>אגב, את כל המסע היום עשיתי על אופניים, יצאתי ב-10 בבוקר וחזרתי למלון ב-8 בערב. 81 ק״מ סה״כ. בעשרת הקילומטרים האחרונים הברכיים שלי כבר הכריזו באופן חד משמעי שהן לא מרשות לי לרכב יותר, אז רכבתי והלכתי לסירוגין את הדרך הזו. כל המסע הזה רק גרם לי להעריך יותר את אבא שלי שבגיל 57 (+-) רכב איתי עד ליקנעם וחזרה ביום כיפור… אין לי מושג איך הברכיים שלך עמדו בזה בזמנו אבויה, אבל אני מצדיע להן. ולך 🫡❤️.</p>