<p>אוקיי בואו נשחק ארץ עיר. האות פ״ה.</p><p>חי: פרפר.</p><p>צומח: פלוקס (שלהבית).</p><p>דומם: פעמון.</p><p>ארץ: פנסילבניה.</p><p>עיר: פילדלפיה.</p><p>אישיות: וויליאם פן.</p><p>מאכל: פילי צ׳יז סטייק.</p><p>מה משותף לכולם, חוץ מזה שכולם מתחילים בפ״ה? את כולם ראיתי / טעמתי היום. טוב, את וויליאם לא בדיוק ראיתי או טעמתי… אבל הייתי ליד פסל ענק שלו שבו אפשר לעשות את שניהם. תיאורטית בלבד!! תיאורטית אפשר לעשות את שניהם. מקווה שאף אחד לא עשה את השני. עדיין.</p><p>אז היינו בפילדלפיה, עיר הבירה של פנסילבניה, עיר היסטורית חשובה שכן בה נחתמה הצהרת העצמאות וארצות הברית הפכה להיות ישות עצמאית ב-1776. הסתובבנו בין מונומנטים שלמען האמת… לא עניינו אותי מספיק כדי לצלם. זה היה בנאלי מדי עבורי. ״בחדר הזה ממש הם הכריזו על העצמאות!!״… פסדר, מרגש.</p><p>הפעמון שהצטלמנו איתו נקרא ״פעמון החירות״, והוא הפעמון שבו צלצלו בארבעה ביולי 1776 כדי לקרוא לתושבי העיר לשמוע את הכרזת העצמאות. כתוב עליו ציטוט מספר ויקרא אגב: ״ וּקְרָאתֶם דְּרוֹר בָּאָרֶץ, לְכָל יֹשְׁבֶיהָ״.</p><p>בנוסף למוזיאון והמונומנטים שקשורים להיסטוריה של העיר, יצא לנו להסתובב גם בשוק, חנויות בגדים, לראות שילוב של בננה ומנורה (או במילה אחת - בנורה), ובסוף להשתקע בבר העתיק במדינה (שקיים שם כבר מהמאה ה-18), לאכול אוכל ובירה אותנטיים וזולים לרקע מסך שמציג… Cartoon Network? תחי אמריקה 🇺🇸🇺🇸</p><p>בתמונה האחרונה: אניה, יוני, אוון (מימין לשמאל).</p>