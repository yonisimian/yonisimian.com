<p>הערב הלכנו לשחק פוקר עם חברים של אוון מהעבודה. מחיר כניסה: 50$. סכום יציאה של יוני: 165$. יפה.</p><p>במהלך הערב יצא לנו לדבר על הרבה נושאים, בין היתר פוליטיקה, ואני בעצם שמתי לב שלא היה מקום אחד בכל הטיול הזה עד כה (וכנראה גם לא יהיה) שבו אחשוש להציג את עצמי כישראלי ולהביע את השקפת עולמי כישראלי, בין היתר על הפוליטיקה בישראל. נראה גם שאנשים מכבדים זאת - לא יצא לי להיתקל פעם אחת באמרות בסגנון ״free palestine״ או באנשים שמנסים לבטל את הלגיטימיות שלי כישראלי או משהו בסגנון הזה. השיח תמיד היה מכבד, ואנשים תמיד התעניינו לשמוע את השקפת עולמי כאחד שגר בישראל.</p><p>מעבר לפוליטיקה יצא לנו לדבר על מוזיקה, עבודה, תכנות, ואני חושב שזו הזדמנות טובה לספר שמגיע לי מזל טוב - כי חתמתי היום על חוזה משרה מלאה באינטל ואתחיל בפברואר ישר כשאני חוזר לארץ 🥳🎉.</p>