<p>כן כן, הפעם הגעתי לניו יורק, על באמת!!</p><p>עוד שבוע וחצי כריסמס, והאווירה בולטת עד כדי תהלוכות ומשאיות שכמעט באופן מילולי ״מוליכות״ את אווירת החג ממקום למקום (לעיל סרטון של אחת כזו).</p><p>בתמונה הראשונה ניתן לראות את מרכז הסחר העולמי (תחנת העצירה שלי בניו-יורק), ובתמונה שאחריה את מתחם ההחלקה על הקרח שעליו לא עליתי כי כמו שאמרו חז״ל ״זיבי אני משאיר את החפצים שלי באמצע קניון והולך להחליק״.</p><p>בתמונות הבאות ניתן לראות הרבה גרפיטי; מדובר בתמונות הנבחרות שסיננתי בקושי מתוך המבחר הענק של הגרפיטי במלון ששהיתי בו בברוקלין (מלון שכולו מלא בגרפיטי מכף רגל ועד גג).</p><p>בערב הלכתי לבר ג׳אז שהיה כתוב באינטרנט שיש בו ג׳אם היום בערב, ורציתי להשתתף באחד כזה. בפועל הייתה להקה שניגנה ולא באמת ג׳אם, וזה גם לא סגנון הג׳אז שאני הכי מחבב… אבל האווירה הייתה טובה והאנשים חייכניים והיה לו סקסופון אז אני סולח.</p>