<p>(למה לפראג יש כל כך הרבה שמות?)</p><p>בכל מקרההההההה</p><p>הסיבה העיקרית להגעה שלי לפראג, ובהתאם גם הסיבה של תומר ואיתי וחברים ישראלים אחרים שלהם להגיע לפראג, היא... פסטיבל בירה!</p><p>אז אני אסביר לכם איך זה עובד: משלמים 100€ לבנאדם, מקבלים כרטיס כניסה שתקף למשך 10 שעות, מ-12 בצהריים ועד 10 בערב, ובכניסה כל אחד מקבל כוס של 150 מ"ל. בתוך המתחם (שהיה אגב בכנסייה) נמצא אולם גדול ובו מעל 20 דוכנים של בירות. כל דוכן שייך למבשלה מסוימת, וכל מבשלה מציעה בדיוק 6 בירות: שני סוגים במהלך הצהריים, שני סוגים אחרים אחה"צ, ושני סוגים עוד יותר אחרים בערב. אנחנו יכולים לגשת לכל דוכן שארצה ולטעום כמה בירות שנרצה (עד שהמלאי נגמר), ובצד יש מתקן מיוחד לשטיפת כוסות כדי לטעום את הבירה הבאה. למרות שמדובר רק ב-150 מ"ל, מהר מאוד למדנו לבקש רק חצי כוס כי אין סיכוי שנטעם את כל 150 סוגי הבירות שהגישו בפסטיבל באותו יום.</p><p>מסוגי הבירות ששתיתי:</p><ul>  <li>בירת חיטה</li>  <li>בירה שחורה</li>  <li>בירת פירות הדר</li>  <li>בירה בטעם תות בננה</li>  <li>בירה בטעם קפה שוקולד</li>  <li>בירה בטעם גלידת פיסטוק</li>  <li>בירה שיושנה 3 שנים בחביות וויסקי</li></ul><p>אגב, כל הבירות שמניתי להלן (וכל הבירות בכלל באותו יום) הכילו בין 5-15 אחוזי אלכוהול.</p><p>בפסטיבל היו המון אנשים, ואבא ואני חלקנו שולחן עם כמה חבר'ה מקומיים מאוד ידידותיים. במהלך הערב אבא אפילו חלק איתם וויסקי (חלק תהו מי מביא וויסקי לפסטיבל בירה, וחלק דווקא התלהבו מהרעיון).</p><p>בתמונה האחרונה: אני מצלם בחור שמצלם בחור שמצלם את הבירה שלו.</p>