<p>פראג. פראג... מה עושים בפראג?</p><p>ובכן, הולכים לראות פסל של סוס הפוך כמובן!</p><p>תומר איתי ואני עלינו על הרכבת מברטיסלבה לפראג (שלמרבה הפלא, למרות היותה צפונית לברטיסלבה, הייתה הרבה פחות קרה ובכלל לא מושלגת). בפראג פגשנו בחבר ישראלי נוסף שלהם, והלכנו יחד לבר החביב עליהם בפראג.</p><p>מדובר כאן בברמן חובב ישראל מאוד.  מ א ו ד. וכמה שהוא חובב ישראל, הוא גם שונא את רוסיה. אז בדלת הכניסה לבר שלו יש כמה שלטים, והגדול ביניהם עם צבעי אוקראינה אומר... עדיף שתשאלו חברים דוברי רוסית מה רשום שם, זה יצחיק אותם. בפנים על אחד הקירות יש דגל ישראל ענק ותחתיו אוסף מרשים של בירות ישראליות שעל רובן בכלל מעולם לא שמעתי. התמונה החמישית, זו שאחרי הבירות הישראליות, מציגה בפשטות את האהבה שלו לישראל לצד השנאה שלא לרוסיה, תרתי משמע.</p><p>אחר הצהריים נפרדתי מהחברים הישראלים שלי והלכתי לעשות צ'ק אין במלון ומשם לנסוע לנמל התעופה בפראג. ולמה לי לעשות את זה? כדי לאסוף את אבא שלי כמובן שהגיע להצטרף אליי בחלק האחרון של הטיול הגדול שלי 🥳</p><p>בתמונה האחרונה: אני (משמאל) ואבא (מהשמאל השני).</p>