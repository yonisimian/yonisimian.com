<p>לא העליתי פוסט על אתמול כי אין יותר מדי מה לספר (התעוררתי מאוחר, הסתובבתי בעיר, אכלתי אוכל טוב, ראיתי נופים יפים, ובערב אפילו התאחדתי עם המזוודה שלי שהגיעה עד אליי למלון).</p><p>היום בבוקר הלכתי ל-Rijksmuseum, או בעברית ״המוזיאון הלאומי״ שנמצא באמסטרדם. אני אתאר את היצירות הנבחרות שהחלטתי לשתף, אבל אני מתריע מראש - אני הולך לכתוב הרבה שטויות בתיאורים שלי.</p><p>תמונה #1: פריט האמנות היחיד מימי הביניים שלא מופיע בו ישו.</p><p>תמונה #2: שטיח פרסי עם סמל הוגוורטס במרכזו.</p><p>תמונה #3: שניים-עשר השבטים.</p><p>תמונה #4: אני לא יודע, אבל אם הייתי רואה את זה בגיל 6 זה כנראה היה עושה לי סיוטים.</p><p>תמונה #5: הכתר של המלך נפטון.</p><p>תמונה #6: שודדי הקאריביים 3, אילוסטרציה מוקדמת.</p><p>תמונה #7: לנין.</p><p>תמונה #8: באזור של האמנות המודרנית, כל פריט אמנות היה יותר מגוחך מהשני… אז צילמתי את השני. אגב, לפריט האמנות הזה אין שם.</p><p>תמונה #9: אוקיי, זה כבר מגניב מכדי שאשווה אותו לשודדי הקאריביים.</p><p>סרטון #10: ציורים תלת מימדיים (בערך).</p><p>תמונה #11: טרומבון (ולידו עוד כלים).</p><p>תמונה #12: מי יודע איך קוראים לכלי הזה? (לא פסנתר).</p><p>תמונה #13: כל מי ששיחק משחקי מחשב יודע שבאחת התיבות האלו מסתתרים משככי כאבים.</p><p>סרטון #14: נגן רחוב מחוץ למוזיאון. מי מזהה את היצירה?</p><p>תמונה #15: ❤️</p><p>בצהריים עליתי על רכבת ונסעתי להאג, עיר שידועה באהדתה כלפי ישראלים. ולמה דווקא האג? כי שם תכננתי לפגוש את לרה וגיא, זוג ישראלים שעבר להולנד לפני כ-3 שנים. בעצם, מעולם לא פגשתי את לרה וגיא - אבל דיברתי עם לרה רבות בנושאים שקשורים לתואר במדעי המחשב, שכן אני מכיר אותה מהתואר באוניברסיטה הפתוחה, וניצלתי את הביקור שלי בהולנד כדי להגיד שלום פנים אל פנים אחרי כל השעות של השיחות הטלפוניות שלנו :)</p>