<p>היום יצאתי ליום בילוי עם לרה וגיא. פגשתי אותם בתחנת הרכבת הקרובה לביתם (שלא רחוק מהאג), שם הם חיכו לי עם שלושה זוגות אופניים, איתם עלינו על רכבת אחרת והתחלנו לטייל בגאוד- אה… חאודה.</p><p>אז מסתבר שההולנדים מבטאים את האות g כמו ח׳ שלנו (רוב הזמן), ולכן העיר שהגעתי אליה אתמול היא בעצם האח, והעיר שאני מבקר בה היום היא העיר שממנה הגיעה הגבינה המפורסמת - גבינת חאודה.</p><p>היה מאוד נחמד לטייל על האופניים. הולנד כידוע היא מדינה שטוחה ומאוד ידידותית לרוכבי אופניים מבחינת שבילים ורמזורים, אז יכולנו לרכב בנחת ולדבר תוך כדי על הא ועל דא. באיזשהו שלב הגענו לאגם שעל גדותיו בתים פרטיים קטנים ומרבדי ענק של טבע ירוק בכל כיוון שאליו מסתכלים 🌱</p>