<p>בתמונה הראשונה קשה לראות כי למרות שמאוד התלבטתי, לא מצאתי דרך טובה להעביר בתמונה או בסרטון קצר את כמות הגרפיטי העצומה שממלאת את קירות הנהר משני צידיו. אם תעשו זום תוכלו לראות שאין פיסת קיר ללא גרפיטי, רובם ציורים די מרשימים הן באיכות והן בגודל, והם ממלאים קילומטרים על קילומטרים של קירות.</p><p>בהמשך היום הגעתי למוזיאון המוזיקה המפורסם של וינה.</p><p>בסרטון הראשון: משחק אינטראקטיבי חמוד (מתוך הרבה המשחקים האינטראקטיביים שנמצאים במוזיאון).</p><p>בסרטון הבא: אלטון ג׳ון (אני מתבדח כמובן. מישהו מזהה אגב?)</p><p>בתמונה הבאה: התמרת פורייה (בהתחלה חשבתי שסתם ציירו נוסחאות סתמיות על הקיר כדי להיראות מגניבים, אך במבט שני שמתי לב שהנוסחאות אכן קשורות קשר ישיר למוזיקה בעולם המתמטיקה והמחשבים).</p><p>בסרטון הבא: התמונות איכותיות מכדי להיראות אמיתיות… אני מנחש שמדובר בהדמייה של שוברט באמצעות בינה מלאכותית כזו או אחרת. כך או כך, זה די מגניב.</p><p>בסרטון הבא: מדרגות מנגנות.</p><p>בערב הגעתי לגולת הכותרת של הביקור שלי בוינה, ועליה אספר בפוסט הבא :)</p>