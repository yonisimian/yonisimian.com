<p>להלן חוויות נוספות מימיי בנירנברג:</p><p>תמונה #1: אמנם לא יורד שלג, אך הטמפ׳ היא מתחת לאפס, ולכן יש צורך לגרד את הקרח מהשמשה לפני שמתחילים לנסוע בבוקר.</p><p>תמונה #2: עוד תעלת מים בנירנברג, אבל הפעם - מים קפואים.</p><p>סרטון #3: מסתבר שהמים קפואים רק בחלק העליון שלהם (כלומר מתחת לשכבת הקרח למעלה, המים זורמים כרגיל). ואיך גיליתי? כי באזורים שבהם יש הפרשי גבהים ונוצר מפל, שכבת הקרח נעלמת, המפל… נופל, ואחריו שכבת הקרח חוזרת כרגיל. יפה.</p><p>תמונות #4,5,6: עוד מהתעלה.</p><p>סרטון #7: בעת שהותי אצל רודולף והייקה, ניצלתי את הזמינות של הצ׳לי שלהם בבית (זה או שאני רושם ״צ׳לי״ או שאני רושם ״צ׳לואים״, תחליטו מה יותר גרוע), וניסיתי לנגן קצת. טוב, קצת הרבה. אחרי מעל 10 נסיונות הקלטה, החלטתי לחסוך מכם את הרעשים הנוראיים שנוצרים כשאני מנסה לנגן בצ׳לו עם קשת, ועברתי לנגן עם האצבעות (טיול הבא לנירנברג אני מבטיח להעלות הקלטה עם קשת).</p><p>תמונה #8: פתית.</p>