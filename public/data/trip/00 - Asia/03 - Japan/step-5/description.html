<p>רשימת הדברים ההפוכים ביפן עד כה:</p><ul>  <li>נוהגים בצד שמאל.</li>  <li>עולים במדרגות בצד שמאל.</li>  <li>הרמזורים אופקיים.</li>  <li>החנויות אנכיות (כלומר יש הרבה קומות אבל כל קומה תופסת שטח קטן).</li>  <li>הברזים… המים הקרים לפעמים בצד ימין ולפעמים בצד שמאל, מוזר שאין אחידות.</li>  <li>אנשים יגידו שהם לא יודעים אנגלית, אבל כשאזרוק להם שאלה ביפנית (״איך מגיעים למספרה של שלומי?״) הם יעשו את מיטב המאמצים לעזור לי, לרבות לדבר באנגלית המעטה שהם יודעים (ולפעמים היא לא כל כך מעטה).</li></ul><p>ועתה פריקה מהלב: כשיצאתי לטיול, חשבתי שאני עושה טעות בכך שאני יוצא לטיול שאינו מתוכנן בשום צורה (את הכרטיסים למלון למשל קניתי בשדה התעופה באדיס אבבה); עתה אני חושב שעשיתי את הדבר הנכון ביותר עבורי. יש ביפן כל כך הרבה מה לעשות, חנויות בכל פינה (וכאמור הן אנכיות, אז אפשר לבלות הרבה זמן בפינה אחת), אוכל בכל מקום, פאבים, תרבות, אנשים… שזו בעצם הסיבה שיצאתי לטיול הזה. לו הייתי מתכנן הכל עד לפרטים הכי קטנים, לא הייתי יכול באמת לדעת כמה זמן שינה אצטרך להקדיש (או לא להקדיש) לג׳ט לג, לא הייתי יודע כמה זמן להקדיש לכל חנות, לא הייתי יכול להצטרף בכזו ספונטניות לפאב עם בחור שהכרתי במעלית של המלון שלנו… אז נכון לעכשיו אני שמח שאני יכול לעשות הכל בקצב שלי - להתעורר יקיצה טבעית, לבלות בחנויות עד שאני ממצה אותן, ולהכיר אנשים באופן ספונטני ולחוות איתם חוויות 😊.</p>