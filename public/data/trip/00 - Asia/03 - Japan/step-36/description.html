<p>לאלו מכם שלא יודעים, אני מעריץ של סדרת המשחקים ״סוניק הקיפוד״. ולפי התקנון, בתור מעריץ חובה עליי לפחות פעם אחת בחיי לעלות לרגל למקום הקדוש עבור מעריצי הסדרה - הג׳ויפוליס של סגה (זהו מסע עתיק יומין שמכונה בלשון המקומית ״חאג׳ויפוליס״).</p><p>אז מה זה בעצם? בגדול זה פארק שעשועים, דומה ל-Universal Studios שהייתי בו לפני כשבועיים, אבל הרבה יותר מצומצם וסובב בעיקר סביב סוניק.</p><p>בפועל… גיליתי שהמקום מיועד יותר לילדים (בניגוד ל-Universal שיועד לילדים ולמילניאלים כאחד). רוב המתקנים בו היו די משעממים וחסרי עניין. מה שכן, היו בו כמה מתקנים שיתופיים שזה משהו שלא ראיתי ב-Universal - למשל המשחק שרואים אותי משחק בסרטון השני. אמנם בסרטון שיחקתי לבד, אך בהמשך שיחקתי בו באופן תחרותי עם חבר׳ה שהכרתי במקום (היה נחמד להכיר עוד מעריצים בגילי), והיו גם מתקנים אחרים תחרותיים שהיה נחמד לעלות עליהם ביחד עם אחרים.</p><p>בתמונה הרביעית: יוני אוכל בפעם הראשונה בחייו את המאכל האהוב על סוניק… Chili Dog. שזה בעצם נקניקייה בלחמנייה (אבל יש לזה שם מגניב יותר אז זה בעצם מאכל אחר לחלוטין).</p><p>בתמונה האחרונה: יוני רואה שביל מסתורי ואפל, אז כמובן שהוא חייב להיכנס אליו ולראות לאן הוא מוביל.</p>