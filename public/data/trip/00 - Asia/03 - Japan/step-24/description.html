<p>החלטתי שלא מיציתי את קובה ורציתי שם עוד יום אחד. הלכתי לישון בפעם הראשונה בטיול (ובחיי בכלל) ב-״מנגה קפה״, או ״קפה אינטרנט״ - מקום שמציע קפה, חוברות מנגה (קומיקס יפני), ועשרות (או מאות?) תאים פרטיים שכל אחד מהם מכיל מחשב עם גישה לאינטרנט, ו… זהו בערך. המקומות האלו נפוצים כאמצעי לינה זולים, ורציתי לחוות את הדבר הזה פעם אחד לפחות. היה די נחמד. המיקום היה מאוד מרכזי, קיבלתי שם את כל הצרכים שלי (לרבות שירותים ומקלחת), והמחיר די זול. מגניב.</p><p>הסתובבי עוד בקובה, הייתי בשוק, מסעדות, בתי קפה, בכל מקום אני אוכל מנה קטנה כדי להשאיר מקום למסעדה הבאה ולחוות כמה שיותר מהעיר. בערב הגעתי (במקרה לגמרי) לבר מעניין שניתן למצוא בו הרבה… מיצים. סליחה, שגיאת כתיב. התכוונתי ציצים.</p><p>בתמונה הראשונה: אם לא יוצא מהברז הזה חלב אני אהיה מאוד מאוכזב.</p><p>בתמונה השנייה: טוב, אמנם חלב לא יצא מהכוס הזו, אבל כן יצא שמן זית. ומהחור שהייתם מצפים שזה יצא ממנו.</p><p>בתמונה השלישית: למרות שלא היה לי צורך באותו רגע, הברמנית (המאוד חביבה, שהמשכתי לדבר איתה מעל שעה אחרי שסיימתי לאכול) התעקשה שאני צריך לבקר בשירותים שלהם. היא לא טעתה.</p><p>בסרטון האחרון: ברז משעשע ביציאה מהשירותים.</p><p>התחנה הבאה: קיוטו.</p>