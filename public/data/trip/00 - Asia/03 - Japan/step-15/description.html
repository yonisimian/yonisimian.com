<p>היום יוני ואני עשינו יום כיף באוסקה, שהיא אחת משלוש הערים הגדולות ביפן (למרבה הפלא קיוטו אינה בין שלושת הראשונים, אולם יש בכך היגיון, שכן לו קיוטו הייתה בין שלושת הראשונים, אזי אחת מהערים שבין שלושת הראשונים לא הייתה יכולה להיות בין שלושת הראשונים, וזה כמובן כבר מצב מגוחך לחלוטין).</p><p>בשתי התמונות הראשונות: אוסקה.</p><p>בתמונה השלישית: יוני מצלם להקה של… צלמים.</p><p>בתמונה הרביעית והחמישית: הטירה של אוסקה.</p><p>בתמונה האחרונה: ינשוף. כנראה איבד את דרכו להוגוורטס.</p><p>בתחילת היום תכננו לסיים את הערב באזור הבילויים הליליים של אוסקה, אך בסביבות אחה״צ החלטנו לסטות מהתכנון (אנחנו עושים זאת הרבה; יש שיאמרו אפילו שאנחנו שני סוטים) ולסיים את הערב באיבאראקי, העיר הפרברית שבה אנו לנים. מצאנו מסעדה מקומית עם צוות שאינו דובר אנגלית ותפריטים ביפנית בלבד. אני כבר מזמן החלטתי שזה סוג המסעדות האהוב עליי פה, ואני חושב שיוני מסכים איתי. הייתה ארוחת ערב טעימה עם צוות מסביר פנים שחתמו נהדר את היום הראשון שלנו באוסקה :)</p>