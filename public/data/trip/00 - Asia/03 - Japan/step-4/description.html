<p>אז מהיום הראשון אין לי יותר מדי תמונות, אבל החוויות נחמדות מאוד. היפנים יותר חמים וחביבים משציפיתי; המלון (קפסולות ב-150₪ ללילה) מציע יותר משהייתי מצפה, לרבות ג׳קוזי במלתחות ושתייה חמה וקרה חופשית; והאוכל מדהים, כמובן כמצופה מיפן. מה שכן, הם פחות מסודרים משציפיתי - איזה טמבל אחד בטח התבלבל וסידר בטעות את כיוון העלייה במדרגות בצד שמאל במקום ימין.</p><p>יעפת נראה שלא קיבלתי, כנראה בזכות הטיסות הארוכות - אבל כן יצא לי לישון 5 שעות, להתעורר לשעה, ולישון לעוד 5 שעות רצוף. התעוררתי ערני בפעם הראשונה מזה הרבה זמן.</p><p>היום עשיתי בעיקר קניות טקסטיל; את מחר אקדיש יותר לקולינריה ובילויים ליליים. התחנה הבאה: הקבב של משה-סאן.</p>