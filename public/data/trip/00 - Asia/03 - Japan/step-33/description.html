<p>גם את היום החלטתי להעביר בהרבה מסעדות כדי לטעום דברים שאני לא אוכל ביומיום. לאחר שהכנסתי לקיבתי אוכל סיני כיד המלך ודג סלמון אחד שהוא אולי דג הסלמון הכי טוב שאכלתי מעודי, המשכתי לתחנה הבאה: מלון גרפי בשיבויה, טוקיו.</p><p>בעצם כבר הייתי במלון הזה בתחילת הטיול, ומאוד אהבתי את האווירה בו בכלל ואת האזור המשותף בו בפרט. את רוב הערב העברתי באזור המשותף הזה, שיש בו סולחן שנוקר, שתייה ונשנושים חופשיים, ובעיקר אנשים טובים. התחברתי שם לבחור הודי, זוג בריטים, זוג אמריקאים, זוג גרמנים, בחור הולנדי ובחורה קוריאנית מקסימה. ההולנדי והקוריאנית מככבים בשתי התמונות האחרונות.</p><p>עם ההולנדי אגב כבר קבעתי מפגש נוסף בהולנד בינואר כשאבקר שם כחלק מהטיול שלי. החיבור בינינו נוצר די מהר והעמיק יותר בכל רגע כאשר מתחנו את גבולות ההומור השחור אחד של השני וגילינו ששנינו מספיק חסרי נשמה כדי לצחוק מהדברים הנוראיים ביותר שאפשר להעלות על הדעת (לצורך העניין, הבדיחה ששברה את הקרח הייתה כאשר שיחקנו ביליארד והוא אמר שהוא אוהב לראות איך אני מתרכז לפני שאני נותן את המכה, אז מיד אמרתי לו שאני יהודי ולכן ברור שאני מבין בריכוז. שברה את הקרח אמרתי? יותר כמו ניתצה אותו לרסיסים 😝🧊).</p>